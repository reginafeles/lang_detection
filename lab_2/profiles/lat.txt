Pater noster, qui es in caelis,
sanctificētur nomen tuum.
Adveniat regnum tuum.
Fiat voluntas tua,
sicut in caelo, et in terrā.
Panem nostrum quotidiānum da nobis hodie,
et dimitte nobis debĭta nostra,
sicut et nos dimittĭmus debitorĭbus nostris.
Et ne nos indūcas in tentatiōnem,
sed libĕra nos a malo.
Amen.

-

Ad rivum eundem lupus et agnus venerant
Siti compulsi; superior stabat lupus
Longeque inferior agnus. Tunc fauce improba
Latro incitatus iurgii causam intulit.
"Cur" inquit "turbulentam fecisti mihi
Aquam bibenti?" Laniger contra timens:
"Qui possum, quaeso, facere, quod quereris, lupe?
A te decurrit ad meos haustus liquor".
Repulsus ille veritatis viribus:
"Ante hos sex menses male, ait, dixisti mihi".
Respondit agnus: "Equidem natus non eram".
"Pater hercle tuus, ille inquit, male dixit mihi".
Atque ita correptum lacerat iniusta nece.
Haec propter illos scripta est homines fabula,
Qui fictis causis innocentes opprimunt.

-

In Italiā sunt multī pāstōrēs. Numerus pāstōrum magnus est. Pāstor Iūliī ūnum canem et multās ovēs habet. Pāstor est dominus canī et ovium. Canis et ovēs pāstōrem amant. Cibus ovium est herba, cibus pāstōris est pānis. Pāstōr pānem ēst.
In colle ūna arbor est. Pāstor cum cane et ovibus ad arborem it. Iam pāstōr in umbrā arboris iacet. Arbor pāstōrī et canī et ovibus umbram dat, sed ovis nigra in sōle iacet. Nūllae nūbēs ante sōlum sunt. In silvā multae arborēs sunt, sub arboribus umbra est. Ovis nigra ā pāstōre cēterīsque ovibus discēdit. Canis ovēs videt.
Mox novus īnfāns in cūnīs Aemiliae erit. Aemilia rūrsus īnfantem habēbit. Tum quattuor līberī in familiā erunt. Iūlius et Aemilia quattuor līberōs habēbunt. Aemilia īnfantem suum amābit. Iūlius et Aemilia īnfantem suum aequē amābunt. Annō post īnfans prīma verba discet et prīmōs grādūs faciet. Īnfāns ambulāns ā parentibus laudābitur.
Aemilia: "Ego īnfantem meum bene cūrābō: semper apud eum manēbō, numquam ab eō discēdam." Iūlius: "Certē bona māter eris, Aemilia: īnfantem tuum ipsa cūrābis nec eum apud nūtrīcem relinquēs." Aemilia: "Etiam nocte apud īnfantem erō, semper cum eō dormiam. Nōs et īnfāns in eōdem cubiculō dormiēmus." Iūlius: "Nōn dormiēmus, sed vigilābimus! Nam certē ab īnfante vāgiente excitābimur!" Aemilia: "Ego excitābor, tū bene dormiēs nec excitāberis!"

-

Salvēte amīcī!
Segōvia parvum oppidum in Hispāniā est, prope viam Rōmānam vīcēsimam quārtam (XXIV). Circum oppida multōs montēs sunt. In eā multōs virōs et multās fēminās habitant. Ūnum castellum apud villās ab iīs vidētur. Quid inest in castellum? Illīc est pulchrus hortus et multa cubicula. Castellum Segōviae antīquum est.
Prope castellum ecclēsia est. Quoque antīqua est ea, sed nōn tam antīqua quam castellum. Ea ūnam campanam habet, quae  ab virīs verberātur et ab multīs familiīs Segōviae audiuntur.In centrō oppidī est magnus et fōrmōsus aqueductus. Ā aqueductō aqua oppidum montibus vehitur. Unde venit aqua? Ab montibus venit. Quō aqua vehitur? Ad oppidum. In Segōviā nūllī fluviī sunt; itaque aqueductus aquam oppidō dat.
Novusne est?  Immō antiquus est, et neque castellum neque ecclēsia tam antiquī sunt quam aqueductus Rōmānus. Villae apud eum autem novae sunt. Multa oppida Rōmāna aqueductī habent, quae aquam procul ā oppidīs sumunt iīsque dant. Circum oppidum etiam mūrus antīquus est, quī trēs portās (portam Cebrianī, portam Andrēae et portam Iacobī) habet. Per eās iī quī ad oppidum eunt in Segōviam intrant. Cūr iī Segoviam eunt? Quia pulchra est!
Abusus non tollit usum. Accepto damno. Accessio cedit principali. Actio bonae fidei. Actio in factum concepta. Actio in ius concepta.  Actio in personam. Actio in rem. Actio noxalis. Actio poenalis. Alibi. A potiori. Argumenta ponderantur, non numerantur. Argumentum ad oculos.
Bis dat qui cito dat. Bonorum possessio.
Casum sentit dominus. Caveat emptor. Ceteris paribus. Condicio sine qua non. Contra factum non datur argumentum. Conventio facit legam. Corpus delicti. Crescente malitia crescere debet et poena. Cuius commodum, eius debet esse incommodum. Cuius commodum, eius periculum. Curia advisare vult!
Damnum emergens et lucrum cessans. Deceptus pro nolente est. Duo cum faciunt idem, non est idem.
Ex maleficio non oritur contractus. Ex turpi causa actio non oritur.
Falsus in uno falsus in omnibus. Fraus omnia corrumpit.
Grata, rata et accepta.
Habeat sibi! Hereditas iacens. Heres succedens in honore succedit in onere.
Imperitia culpae adnumeratur. Iniuria non excusat iniuriam. In maxima potentia minima licentia. Ita utere tuo, ut alienum non laedas. Iuris effectus in excutione consistit. Iuris praecepta sunt haec: honeste vivere, alterum non laedare, suum ciuque tribuere. Ius est ars boni et aequi. Ius utendi-fruendi. Ius vitae necisque.
Legem brevem esse oportet. Leges virtus haec est: imperare, vetare, promittere, punire. Lex prospicit non respicit.
Melior est causa possidentis. Melior est iustitia praeveniens, quam puniens. Modus vivendi. Mutatis mutandis.
Nec vi, nec clam, nec praecario. Nemo debet bis puniri pro uno delicto. Nemo inauditus condemnari debet, si non sit contumax. Nemo iudex in propria causa. Nemo pluris iuris ad alium transfere potest, quam ipse haberet. Nemo praesens nisi intelligat. Nemo praesumitur malus. Non bis in idem. Non efficit affectus nisi sequatur effectus. Non obligat lex, nisi promulgata. Non omne, quod licet, honestum est. Non progredi est regredi. Non videtur vim facere, qui iure suo utitur. Nullum crimen, nulla poena sine lege.
Onus probandi. Opus citatum.
Par in parem non habet iurisdictionem. Paribus sententiis reus absolvitur. Pax quaerenda est. Post hoc non est propter hoc. Prior tempore potior iure.
Qui tacet, consentire videtur. Quis? Quibus auxiliis? Quomodo? Quando? Cur? Quod erat demonstrandum.
Reus excipiendo fit actor.
Salus populi suprema lex esto. Scire leges non est verba tenere, sed vim ac mentem. Semper moram fur facere videtur. Si actum sit publico iudicio, delegandum est privatum. Si iudicas, cognosce. Summum ius – summa iuiuria.
Turpes conditiones remittendae sunt.
Ubi meam rem invenio, ibi eam vindico.
Volens nolens. Volenti non est iniuria.

-

Aestuans intrinsecus ira vehementi
in amaritudine loquor meae menti:
Factus de materia levis elementi,
folio sum similis de quo ludunt venti.
Feror ego veluti sine nauta navis,
ut per vias aeris vaga fertur avis.
Non me tenet vincula, non me tenet clavis,
Quaero mei similis et adiungor pravis.

Mihi cordis gravitas res videtur gravis,
Iocus est amabilis dulciorque favis.
Quidquid Venus imperat, labor est suavis,
quae nunquam in cordibus habitat ignavis.
Secundo redarquor etiam de ludo,
sed cum ludus corpore me dimittat nudo,
frigidus exterius, mentis aestu sudo,
tunc versus et carmina meliora cudo.

Tertio capitulo memoro tabernam,
Illam nullo tempore sprevi neque spernam,
donec sanctos angelos venientes cernam,
cantantes pro mortius 'requiem aeternum'.
Meus est propositum in taberna moris,
ut sint vina proxima morientis ori.
Tunc cantabunt laetius angelorum chori:
'Sit Deus propitius huic potatori!'

-

At quidam contra haec, ignari materiai,
naturam non posse deum sine numine reddunt
tanto opere humanis rationibus atmoderate

tempora mutare annorum frugesque creare
et iam cetera, mortalis quae suadet adire
ipsaque deducit dux vitae dia voluptas
et res per Veneris blanditur saecla propagent,
ne genus occidat humanum. quorum omnia causa
constituisse deos cum fingunt, omnibus rebus
magno opere a vera lapsi ratione videntur.
nam quamvis rerum ignorem primordia quae sint,
hoc tamen ex ipsis caeli rationibus ausim
confirmare aliisque ex rebus reddere multis,

nequaquam nobis divinitus esse creatam
naturam mundi: tanta stat praedita culpa.
quae tibi posterius, Memmi, faciemus aperta;
nunc id quod super est de motibus expediemus.
Nunc locus est, ut opinor, in his illud quoque rebus
confirmare tibi, nullam rem posse sua vi
corpoream sursum ferri sursumque meare.
ne tibi dent in eo flammarum corpora frudem;
sursus enim versus gignuntur et augmina sumunt
et sursum nitidae fruges arbustaque crescunt,

pondera, quantum in se est, cum deorsum cuncta ferantur.
nec cum subsiliunt ignes ad tecta domorum
et celeri flamma degustant tigna trabesque,
sponte sua facere id sine vi subiecta putandum est.
quod genus e nostro com missus corpore sanguis
emicat exultans alte spargitque cruorem.
nonne vides etiam quanta vi tigna trabesque
respuat umor aquae? nam quo magis ursimus altum
derecta et magna vi multi pressimus aegre,
tam cupide sursum removet magis atque remittit,

plus ut parte foras emergant exiliantque.
nec tamen haec, quantum est in se, dubitamus, opinor,
quin vacuum per inane deorsum cuncta ferantur.
sic igitur debent flammae quoque posse per auras
aлris expressae sursum succedere, quamquam
pondera, quantum in <se> est, deorsum <de>ducere pugnent.
nocturnasque faces caeli sublime volantis
nonne vides longos flammarum ducere tractus
in quas cumque dedit partis natura meatum?
non cadere in terras stellas et sidera cernis?

sol etiam <caeli> de vertice dissipat omnis
ardorem in partis et lumine conserit arva;
in terras igitur quoque solis vergitur ardor.
transversosque volare per imbris fulmina cernis,
nunc hinc nunc illinc abrupti nubibus ignes
concursant; cadit in terras vis flammea volgo.
Illud in his quoque te rebus cognoscere avemus,
corpora cum deorsum rectum per inane feruntur
ponderibus propriis, incerto tempore ferme
incertisque locis spatio depellere paulum,

tantum quod momen mutatum dicere possis.
quod nisi declinare solerent, omnia deorsum
imbris uti guttae caderent per inane profundum
nec foret offensus natus nec plaga creata
principiis; ita nihil umquam natura creasset.
Quod si forte aliquis credit graviora potesse
corpora, quo citius rectum per inane feruntur,
incidere ex supero levioribus atque ita plagas
gignere, quae possint genitalis reddere motus,
avius a vera longe ratione recedit.

nam per aquas quae cumque cadunt atque aлra rarum,
haec pro ponderibus casus celerare necessest
propterea quia corpus aquae naturaque tenvis
aлris haud possunt aeque rem quamque morari,
sed citius cedunt gravioribus exsuperata;
at contra nulli de nulla parte neque ullo
tempore inane potest vacuum subsistere rei,
quin, sua quod natura petit, concedere pergat;
omnia qua propter debent per inane quietum
aeque ponderibus non aequis concita ferri.

haud igitur poterunt levioribus incidere umquam
ex supero graviora neque ictus gignere per se,
qui varient motus, per quos natura gerat res.
quare etiam atque etiam paulum inclinare necessest
corpora; nec plus quam minimum, ne fingere motus
obliquos videamur et id res vera refutet.
namque hoc in promptu manifestumque esse videmus,
pondera, quantum in <se> est, non posse obliqua meare,
ex supero cum praecipitant, quod cernere possis;
sed nihil omnino <recta> regione viai

declinare quis est qui possit cernere sese?
Denique si semper motu conectitur omnis
et vetere exoritur <motus> novus ordine certo
nec declinando faciunt primordia motus
principium quoddam, quod fati foedera rumpat,
ex infinito ne causam causa sequatur,
libera per terras unde haec animantibus exstat,
unde est haec, inquam, fatis avolsa voluntas,
per quam progredimur quo ducit quemque voluptas,
declinamus item motus nec tempore certo

nec regione loci certa, sed ubi ipsa tulit mens?
nam dubio procul his rebus sua cuique voluntas
principium dat et hinc motus per membra rigantur.
nonne vides etiam patefactis tempore puncto
carceribus non posse tamen prorumpere equorum
vim cupidam tam de subito quam mens avet ipsa?
omnis enim totum per corpus materiai
copia conciri debet, concita per artus
omnis ut studium mentis conixa sequatur;
ut videas initum motus a corde creari

ex animique voluntate id procedere primum,
inde dari porro per totum corpus et artus.
nec similest ut cum inpulsi procedimus ictu
viribus alterius magnis magnoque coactu;
nam tum materiem totius corporis omnem
perspicuumst nobis invitis ire rapique,
donec eam refrenavit per membra voluntas.
iamne vides igitur, quamquam vis extera multos
pellat et invitos cogat procedere saepe
praecipitesque rapi, tamen esse in pectore nostro

quiddam quod contra pugnare obstareque possit?
cuius ad arbitrium quoque copia materiai
cogitur inter dum flecti per membra per artus
et proiecta refrenatur retroque residit.
quare in seminibus quoque idem fateare necessest,
esse aliam praeter plagas et pondera causam
motibus, unde haec est nobis innata potestas,
de nihilo quoniam fieri nihil posse videmus.
pondus enim prohibet ne plagis omnia fiant
externa quasi vi; sed ne res ipsa necessum

intestinum habeat cunctis in rebus agendis
et devicta quasi cogatur ferre patique,
id facit exiguum clinamen principiorum
nec regione loci certa nec tempore certo.
Nec stipata magis fuit umquam materiai
copia nec porro maioribus intervallis;
nam neque adaugescit quicquam neque deperit inde.
qua propter quo nunc in motu principiorum
corpora sunt, in eodem ante acta aetate fuere
et post haec semper simili ratione ferentur,

et quae consuerint gigni gignentur eadem
condicione et erunt et crescent vique valebunt,
quantum cuique datum est per foedera naturai.
nec rerum summam commutare ulla potest vis;
nam neque quo possit genus ullum materiai
effugere ex omni quicquam est, neque in omne
unde coorta queat nova vis inrumpere et omnem
naturam rerum mutare et vertere motus.
Illud in his rebus non est mirabile, quare,
omnia cum rerum primordia sint in motu,

summa tamen summa videatur stare quiete,
praeter quam siquid proprio dat corpore motus.
omnis enim longe nostris ab sensibus infra
primorum natura iacet; qua propter, ubi ipsa
cernere iam nequeas, motus quoque surpere debent;
praesertim cum, quae possimus cernere, celent
saepe tamen motus spatio diducta locorum.
nam saepe in colli tondentes pabula laeta
lanigerae reptant pecudes, quo quamque vocantes
invitant herbae gemmantes rore recenti,

et satiati agni ludunt blandeque coruscant;
omnia quae nobis longe confusa videntur
et velut in viridi candor consistere colli.
